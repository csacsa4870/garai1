
<h2>TŰZJELZŐ RENDSZER</h2>
<p>A tűzesetről a helyi, vagy legközelebbi tűzoltóságnak kell leghamarabb tudomást szerezni. Ezért a tűzjelző rendszerek tűzoltósági átjelzése kell, hogy elsődleges legyen.</p>
<Ha>egy objektumban nincs kiépítve tűzjelző berendezés a GARAI VAGYONVÉDELEM által javasolt riasztórendszerek akár tűzjelző hurkok fogadására is alkalmasak.</Ha>
<h3>Hagyományos tűzjelző központok</h3>
<p>A központok kis és közepes rendszerek kiépítésére alkalmasak, hagyományos, hurokszintű megkülönböztetéssel. Az alaplapon 6-8 hurok fogadására képes, ez összesen több mint 120 érzékelőt jelent.</p>
<p>Kiegészítésként a másodkijelző, az LCD és az oltómodul említhető.</p>
<p>A rendszer kijelzi a felügyelt be és kimenetek hibáját, akku, vagy biztosíték hibát, rövidzárat és rendszerhibát.</p>
<h3>Analóg címezhető tűzjelző központok</h3>
<p>Az analóg címezhető tűzjelző központok közepes és nagy rendszerek kiépítésére alkalmasak. A központok az érzékelőket, modulokat címek alapján különböztetik meg, a jelzés helye így egyértelműen behatárolható. Egy hurokra százas nagyságrendű érzékelő és ugyanilyen nagyságrendű modul (pl. System Sensor eszközök) köthető. A hurkok szabadon programozhatók. Minden típushoz illeszthető másodkezelő, mely lehetőséget biztosít távoli kezelésre, nyugtázásra a hálózaton keresztül. A központok programozása a billentyűzetről, vagy a magyar nyelvű szoftveren keresztül történhet, ami egy soros porton keresztül veszi fel a kapcsolatot a rendszerrel. A program felügyelő funkciót is ellát.</p>
<p>A különböző vezérléseket közvetlenül az alappanelről meg lehet oldani relé, sziréna, vagy zónakimenetek segítségével. Nagyobb rendszerek kiépítése esetén a központok hálózatba kapcsolhatók, további központokkal hálózatba köthetőek (slave), melyek RS485-ön kommunikálnak egymással.</p>
<h3>Érzékelők és kiegészítők:</h3>
<p>A nemzetközi élvonalat képviselő gyártók kínálatában a tűzjelző rendszerek építéséhez szükséges és bármilyen ma lehetséges feladatra alkalmas érzékelő és kiegészítő megtalálható. (füstérzékelő, hőérzékelő, CO érzékelő, hősebesség érzékelő, lángérzékelő, szikraérzékelő, vonali füstérzékelő, kézi jelzésadó, hangjelző, hang-fényjelző, ajtóvezérlő, oltásvezérlő, stb.) Ezek az élenjáró műszaki megoldásokat alkalmazó, az iparág nemzetközi élvonalát képviselő eszközök természetesen mind megfelelnek az EN54 szabványnak és BM-OKF minősítéssel, rendelkeznek.</p>