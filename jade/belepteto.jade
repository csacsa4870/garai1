h2 Beléptető&nbsp;rendszer
hr
p A beléptető rendszerek feladata az adott be, illetve kilépési ponton átmenő személyi vagy gépjárműforgalom fizikai korlátozása és az áthaladó forgalom megbízható regisztrálása. A rendszernek tudnia kell a pontokon keletkezett forgalmi adatok tovább feldolgozható módon történő tarolását és a gyors visszakereshetőség biztosítását. A fentiek alapján látható, hogy a beléptető rendszerek segítségével az objektumokban elhelyezett biztonsági rendszerek működését tehetjük rendkívül hatékonnyá azáltal, hogy a vagyonvédelmileg legveszélyeztetettebb helyiségeket vagy területeket állandóan zárhatóvá tesszük, így az illetéktelen behatolás lehetőségét meg lehet szüntetni, sőt illetéktelen behatolás esetén, a berendezések jelzik a betörést.
 
h3 A beléptető rendszerek elemei:
.col-3
    p Minden beléptető rendszer az azonosításhoz valamilyen "olvasót" használ. Ezek az olvasók lehetnek az egyszerű mágneskártyás olvasótól kezdve a proximity technológián keresztül a biometrikus, ujjlenyomat, vagy írisz szkennerolvasók is. Az alacsony árak és a gondozásmentes kivitel miatt a legelterjedtebb olvasó és kártya a proximity típus. Ennek a rendszernek a nagy előnye, hogy olvasáskor nincs fizikai kontaktus a kártya és az olvasó között, közöttük csak rádiófrekvenciás kapcsolat van. A kártyába egy mikroprocesszor került beépítésre, mely egy speciális kódsorozatot állít elő, amely alapján minden kártya egyedileg azonosíthatóvá válik. A kártyák a működéshez szükséges energiát is az olvasótól nyerik, így a kártya lehet akár a táskában is az olvasó egység számára az azonosítható marad.
    p A rendszerek működésének összehangolásához szükség van egy további ajtóvezérlő eszközre. Ez az egység teremti meg a kapcsolatot a személy és a fizikai eszközök között, ellenőrzi a jogosultsági szinteket és adja ki a vezérlési parancsokat is. Ebben az egységben történik az adatok elsődleges tárolása idő és dátumbélyeggel együtt. A számítógépen futó szoftverek is ezen az egységen keresztül kapcsolódnak a fizikai egységekhez. A megfelelő számú beléptető pont egy helyről történő vezérléséhez az ajtóvezérlők egy külön hálózatba rendezhetők, amelyek a számítógép felügyeleti szoftvere nélkül is működőképesek. Az eszközöknek külön tápellátásuk és beépített akkumulátoruk is van, így áramszünet, vagy szándékos rongálás esetén is szünetmentesen működnek.
    p A beléptetés vezérléséhez az ajtókon szükség van egy mechanikai eszközre, amely elektromos áram hatására engedi, vagy tiltja a belépést. Ezek a legtöbb esetben a különböző típusú elektromos ajtózárak, vagy ajtótartó mágnesek. Az elektromos ajtózárakat az ajtótokba kell szerelni, így a meglévő ajtók mindenféle átalakítás nélkül tovább használhatók, egyedül a kilincseket kell leszerelni. Az ajtótartó mágneseket akár üvegajtóra, vagy olyan ajtóra is szerelhetjük, amelyiken nincsen zár. Itt egy elektromágnes tartja zárva az ajtót és amikor megszűnik az elektromos áram, akkor válik nyithatóvá az ajtó.